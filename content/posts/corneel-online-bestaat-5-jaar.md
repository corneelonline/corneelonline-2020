---
tags:
- Corneel
title: Corneel Online bestaat 5 jaar
main_image: https://res.cloudinary.com/corneel-online/image/upload/v1603361539/corneelonline/corneel-party_m8lxfx.jpg
date_published: 2020-08-31T22:00:00.000+00:00
seo_title: Corneel Online bestaat 5 jaar
seo_description: Het Haarlemse webbureau Corneel Online bestaat 5 jaar. Een mooi moment
  en terug te blikken en vooral om vooruit te kijken.
published: true

---
Op 1 september 2015 ben ik van start gegaan met mijn Haarlemse webbureau Corneel Online. Nu 5 jaar later kijk ik met veel plezier terug naar een fantastische periode met hele interessante opdrachten, fijne opdrachtgevers en leuke samenwerkingen. Ik wil iedereen bedanken die hier op de een of andere manier aan heeft bijgedragen.

### Een korte terugblik

Toen ik in 2015 een leuk webbureau in Amsterdam verliet om zelfstandig verder te gaan kwam ik erachter dat niks vanzelfsprekend is als beginnend ondernemer. Vanuit een situatie met gegarandeerd werk aan grote(re) opdrachten kwam ik in een ander vaarwater terecht. En websites bouwen was niet het enige dat moest gebeuren: netwerken, acquisitie, boekhouding, ontwikkeling en educatie kwamen er ook bij. Maar als het dan lukt dan is de beloning ook groot. Van een bescheiden begin is Corneel Online uitgegroeid tot een succesvol webbureau met mooie opdrachten en een ijzersterk netwerk van webprofessionals en ontwerpers. En nog steeds bescheiden ;)

> Mijn doel voor de komende jaren is het toonaangevende JAMstack webbureau van Haarlem te worden!

### En nu: de JAMstack!

Het vijfjarig bestaan is een goed moment om te bepalen welke richting ik met Corneel Online op wil. Het accent komt de komende jaren vooral op de **JAMstack**. Dat is een [manier van ontwikkelen van websites en webapplicaties](https://www.netlify.com/jamstack/) die de laatste jaren stevig terrein wint en die buitengewoon interessant is voor zowel opdrachtgevers als web developers. De komende periode zal ik vooral druk zijn met het bouwen van een nieuwe website voor Corneel Online (met JAMstack uiteraard) waarop veel informatie te vinden zal zijn over deze werkwijze. Verder zal ik de nodige tijd besteden aan educatie. Mijn doel voor de komende jaren is het toonaangevende JAMstack webbureau van Haarlem te worden! Over bescheiden gesproken...