---
tags:
- Design
- Development
title: Responsive webdesign
body: "***"
published: true
main_image: https://res.cloudinary.com/corneel-online/image/upload/v1603361542/corneelonline/responsive-design_rtbzc4.jpg
seo_title: Responsive webdesign
seo_description: De techniek die nodig is om de layout van een een website aan te
  passen aan het apparaat waarmee je het bekijkt wordt responsive webdesign genoemd.
date_published: 2017-01-11T23:00:00.000+00:00
category: ''
draft: false
related_articles:
- content/posts/mobile-first.md
- content/posts/progressive-web-apps-pwa.md

---
De tijd dat iedereen alleen achter een computerscherm jouw website bezocht is voorbij. Op dit moment bezoekt ongeveerÂ de helft van alle Nederlandse internetbezoekers websites met een smartphone of tablet. De andere helft zit wel achter een monitor of laptop. Dat betekent dat jouw website zowel op een grote monitor als op een klein(er) telefoonscherm goed moet functioneren. De techniek die nodig is om de layout van een een website aan te passen aan het apparaat waarmee je het bekijkt wordt responsive webdesign genoemd.

### Geen trend maar standaard

Responsive webdesign werd lang als een nieuwe trend gezien maar dat is het allang niet meer. Het is de standaard geworden. Want zeg nou zelf, heb jij nog geduld om op je kleine telefoonscherm een website door te ploegen die daar helemaal niet voor geschikt is? Dat je eerst om inzoomen om op een link te kunnen klikken of het navigatiemenu te kunnen gebruiken? Nee toch?

> Responsive webdesign werd lang als een nieuwe trend gezien maar dat is het allang niet meer. Het is de standaard geworden.

Gebruiksvriendelijkheid is het belangrijkste argument voor een goede responsive website. De ruimte op een mobiel scherm is beperkt(er), maar dat wil niet zeggen dat de websitebezoeker daarom beperkt wordt in zijn/haar mogelijkheden.

### Mobile first

Een wijze van ontwikkeling die ontstaan is door responsive webdesign is mobile first. Hierbij wordt eerst de mobiele variant gebouwd en pas daarna wordt de website aangepast aan grotere schermen. Een voordeel bij deze manier van ontwikkelen is dat je gedwongen wordt na te denken over wat de kern van jouw website is. Het belangrijkste komt eerst.

### Beter vindbaar door responsive webdesign

Naast een goede bruikbaarheid heeft responsive webdesign nog een ander groot voordeel. Sinds 21 april 2015 heeft Google besloten om het voor de ranking mee te laten wegen of een website **mobile-friendly** is. Indien een website niet mobile-friendly is zal dit dan ook nadelige gevolgen hebben voor de mobiele ranking. Bedenk hierbij dat bijna de helft van de websitebezoekers een mobiel toestel gebruikt en je begrijpt dat hier veel te winnen valt. Denk alleen al aan de gesproken zoekopdrachten. Je kan [testen of jouw website Mobile friendly is](https://search.google.com/search-console/mobile-friendly?hl=nl) bij Google.

### Nadelen van responsive webdesign

Responsive webdesign brengt een aantal interessante uitdagingen met zich mee. De website moet niet te zwaar zijn anders laadt deze niet snel genoeg op een smartphone. Nu is het vaak zo dat bij bij de mobiele versie van een website bepaalde minder belangrijke gedeeltes van de pagina niet getoond worden, maar ondanks dat wel in de broncode aanwezig zijn. Er wordt dan meer geladen dan wordt getoond en dat kan nadelig zijn voor de laadtijd van een webpagina. Een responsive website is niet per definitie langzaam, maar bij de bouw moet wel rekening gehouden worden of deze goed blijft presteren. De voordelen wegen echter ruimschoots op tegen de nadelen. Wil je meer weten? [Neem dan contact met me op](https://www.corneelonline.nl/contact/) om de mogelijkheden te bespreken.