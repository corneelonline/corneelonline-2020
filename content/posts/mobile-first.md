---
draft: true
tags:
- Development
- PWA
- Design
title: Mobile first
banner_image: ''
date_published: 2019-08-09T00:00:00.000+02:00
seo_title: Mobile first
seo_description: Meer dan de helft van alle bezoekers van een website doen dat met
  hun telefoon. Het is daarom essentieel dat jouw website of applicatie perfect werkt
  op mobiel.

---
Meer dan de helft van alle bezoekers van een website doen dat met hun telefoon. Het is daarom essentieel dat jouw website of applicatie perfect werkt op mobiele devices.

Responsive design / Vue.js / SPA / web apps / PWA

## Google houdt van mobile first

Een van de factoren die meewegen in de ranking op Google is of je website "mobile friendly" is. Niet zo gek want meer dan de helft van alle websitebezoekers gebruikt een mobiele telefoon. Voor je vindbaarheid is het dus belangrijk om hier rekening mee te houden.

Is jouw website mobile friendly? Je kan dit zelf testen. (zie https://search.google.com/test/mobile-friendly).

## Focus

De mobile first benadering is om te beginnen een goed middel om de juiste focus aan te brengen in de content van jouw website. Door in het ontwerpproces al met mobiele schermen rekening te houden worden hoofd- en bijzaken al van elkaar gescheiden. Er is niet veel ruimte op een mobiel scherm, dus je wordt gedwongen goede keuzes te maken ten aanzien van de inhoud. Dit is gunstig voor de kwaliteit van de pagina's en brengt de juiste focus aan.

## Responsive webdesign

Responsive webdesign zorgt ervoor dat een website goed functioneert op alle appraten waarmee het bekeken wordt. Dezelfde inhoud wordt op verschilende manieren getoond, afhankelijk van de grootte van het beeldscherm. Alle websites van Corneel Online worden op deze manier gebouwd.

## Progressive Web Apps (PWA)

We kennen allemaal de apps op onze telefoon. Deze (native) apps worden afhankelijk van het platform (iPhone / Android) in verschillende programmeertalen gebouwd en via een store beschikbaar gesteld. De ontwikkeling van native apps zijn vaak kostbaar.

Het is ook mogelijk om met vertrouwde webtechnologie een website te bouwen die zich gedraagt als een app: de zogenaamde Progressive Web App (PWA). Een PWA biedt bijna dezelfde gebruikservaring als een native app en wat handige features die een reguliere website niet biedt:

* Ze werken deels zonder internetverbinding
* Pushberichten zijn mogelijk
* De ontwikkeling van een PWA is meestal goedkoper dan van een native app
* Ze zijn installeerbaar (bewaren op homescreen)
* Ze werken op alle devices (want responsive)
* Ze zijn vindbaar op zoekmachines
* Altijd up to date

Door deze features voelen PWA’s als een echte app aan. Ze werken dus offline, kunnen pushberichten sturen en staan op het homescreen. Net als een echte app.

## PWA use cases

Er zijn veel juichende verhalen te vinden over het succes van PWA's, met name op het gebied van e-commerce. De algehele tendens lijkt te zijn dat PWA's de volgende voordelen bieden:

* snellere website
* betere conversie
* bezoekers brengen meer tijd door op de website
* meer verkoop

In dit overzicht van Medium.com staat een overzicht van succesvolle PWA's. Wedden dat je van een aantal van deze apps niet eens wist dat het een PWA was?

## Is een PWA iets voor jouw organisatie?

Het antwoord op die vraag is niet zo eenduidig te geven. Wel kun je jezelf een aantal vragen stellen:

* Ben je van plan een mobiele app te ontwikkelen?
* Ben je toe aan een nieuwe website?
* Komt je meeste websiteverkeer via mobiel binnen?
* Loopt je huidige website achter als het gaat om performance en conversie?
* Heb je voldoende budget?

Wanneer je vier van bovenstaande vijf vragen met een ‘ja’ beantwoordt, doe je er goed aan om de mogelijkheden van een PWA te onderzoeken.

## PWA en JAMstack

JAMstack leent zich uitstekend om een PWA mee te ontwikkelen. Veel frameworks en Static Site Generators maken het heel eenvoudig om van je website een PWA te maken die razendsnel is, ook op je mobiele telefoon.