---
tags:
- WordPress
- Development
- CMS
title: Beveilig je website tegen hackers en voorkom misbruik
banner_image: ''
published: '2020-09-05T22:00:00.000+00:00'
seo_title: Beveilig je website tegen hackers en voorkom misbruik
seo_description: Veel website eigenaren worden zonder dat ze het weten constant belaagd
  door hackers. Zeker alleen grote ondernemingen? Nou dat is niet helemaal waar...
date_published: 2017-01-12T23:00:00Z
category: ''

---
Veel website eigenaren worden zonder dat ze het weten constant belaagd door hackers. Zeker alleen grote ondernemingen, zal je denken? Of websites met credit card gegevens? Maar bij mij valt toch niks te halen? Nou dat is niet helemaal waar. Wat er bij jou te halen valt is een server waar je fijn spam mee kan verzenden. Of waarmee je illegale content zoals films en muziek kan verspreiden.

## Wat kan mij gebeuren?

Als je website is gehackt kan dat hele vervelende gevolgen hebben. Als er spam vanaf jouw website verzonden wordt, dan wordt jouw domeinnaam op een zwarte lijst gezet, waardoor je ineens niet meer met je eigen klanten kan communiceren. Of je wordt aangeklaagd voor het verspreiden van illegale content. Of je verliest domweg je geloofwaardigheid als bedrijf omdat je klanten ineens op een andere website terecht komen in plaats van bij jouw product of dienst. Ook wordt de zoekmachine ranking voor langere tijd nadelig beïnvloed. Een gehackte website zal minder goed gevonden worden.

## Wat kan je er tegen doen?

Gelukkig kan je hier goede voorzorgsmaatregelen tegen nemen. En kosten niet eens zoveel, alleen een beetje tijd en aandacht. Door de website up-to-date te houden en goede wachtwoorden te gebruiken voorkom je veel ellende. Daarnaast zijn er handige plugins beschikbaar die erg goed werken tegen ongewenste bezoekers.

### Kies een sterk wachtwoord

Om te beginnen is het belangrijk dat je een sterk wachtwoord kiest. WordPress stelt bij het aanmaken van een user account een wachtwoord voor dat heel lang is en onmogelijk te onthouden, tenzij je de hoofdrol in Rain Man speelt. Het nadeel van zo'n wachtwoord is dat je het ergens moet bewaren, maar het is wel heel veilig. Een te simpel wachtwoord zoals _bedrijfsnaam1234_ is echt vragen om narigheid. Wil je leren hoe je een goed wachtwoord kan bedenken? Lees dan [deze tips](https://www.consumentenbond.nl/internet-privacy/wachtwoord-onthouden) op de website van de Consumentenbond.

### Beveilig de website met een of meerdere plugins

Naast een goed wachtwoord beleid is het aan te raden de website te beveiligen met een goed plugin. Voor WordPress websites is [Wordfence](https://www.wordfence.com/) een hele goede optie. De gratis versie van deze plugin is al heel compleet. Met deze plugin kan je geautomatiseerde pogingen om in te loggen in de website verijdelen, een firewall activeren en nog veel meer. Wordfence biedt ook de mogelijkheid om de website te scannen. Hierbij wordt gecontroleerd of er bestanden op de server staan die niet in een WordPress website thuis horen. Met de betaalde versie kan je dit proces automatiseren.

## Hulp nodig?

Wil jij gewoon ondernemen en je geen zorgen maken over de veiligheid van je website? [Neem contact met me op](https://www.corneelonline.nl/contact/) voor een veiligheidsscan.