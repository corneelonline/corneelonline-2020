---
title: Welcoming Equality Online Conferentie
banner_image: ''
client: COC Nederland
team: Corneel Online, Kirsten Fabels, Maarten van Gelder, THAT'S ELSE Project & Eventmangement,
  Roca Productions
services: WordPress
delivery_date: 2020-08-24T00:00:00+02:00
visit_website: https://projectwe.nl/
seo_title: Welcoming Equality Online Conferentie
seo_description: WEâ€“ Connect Europe is een conferentie over LGBTI-asiel en migratie,
  georganiseerd door COC Nederland.
draft: true

---
In mei 2020 was een conferentie gepland in Amsterdam door COC Nederland met als onderwerp LGBTI-asiel en migratie. Corona gooide roet in het eten en de conferentie kon niet doorgaan. COC Nederland besloot daarop om de conferentie online te organiseren en Corneel Online werd gekozen om de website voor deze conferentie te realiseren.

## De voorbereiding
Om een online conferentie te organiseren is alleen een website niet genoeg. Al snel bleek dat er behoefte was aan een partij die precies weet hoe je een evenement organiseert en wat er achter de schermen allemaal bij komt kijken. Deze kennis werd geleverd door Else Baelde van THAT'S ELSE en de techniek was afkomstig van Roca Productions. Zij zorgden er samen met COC Nederland voor dat er een draaiboek kwam en dat de techniek achter de livestreams helemaal in orde was. Tijdens de voorbereiding stonden zij bekend als het *streamteam*.

Het *webteam* bestond uit Corneel Online, ontwerper Kirsten Fabels en collega web developer Maarten van Gelder. Wij hebben gezorgd voor het websiteontwerp en -bouw. Op de website werd het dagprogramma als livestream uitgezonden op de homepage. De website was alleen toegankelijk voor geregistreerde deelnemers en het bevatte allerlei tools waarmee bezoekers zelf content konden aanmaken en met elkaar konden communiceren.

## De conferentie
Op 24 en 25 augustus was het zover: de conferentie ging van start. Op het hoofdkantoor van COC Nederland werd het programma via een livestream aan de bezoekers gepresenteerd, waarbij bezoekers via een live chat konden participeren. De goede voorbereiding betaalde zich hier terug, want alles werkte perfect. De livestreams liepen vlekkeloos en de website reageerde lekker. Tijdens de conferentie waren we standby en hebben kleine probleempjes direct kunnen verhelpen. Al met al was de conferentie een succes.

## Na afloop
Na afloop van de conferentie blijft de website beschikbaar voor alle deelnemers. Met enkele aanpassingen is de site geschikt gemaakt voor een leven na de conferentie. Opnames van de verschillende sessies zijn terug te zien en deelnemers kunnen nog steeds op de site terecht.