---
title: QST Safe Skies
banner_image: ''
client: QST Safe Skies
team: Corneel Online, MD2 Mediaconcepts & Design, Orange Monkey
services: Vue.js, Gridsome, Forestry CMS
delivery_date: 2020-06-05T00:00:00+02:00
visit_website: https://www.qst-safe-skies.com/
seo_title: QST Safe Skies
seo_description: QST Safe Skies richt zich op het vergroten van het verandervermogen binnen organisaties en teams.
draft: true

---
QST Safe Skies richt zich op het vergroten van het verandervermogen binnen organisaties
en teams en is tevens een van de eerste klanten van Corneel Online. Voor de nieuwste website is gekozen voor een JAMstack oplossing. Het resultaat is een frisse, zeer snelle website, die makkelijk bij te werken is door de klant.

## De juiste doelgroepen bereiken
QST Safe Skies richtte zich van oorsprong op processen in de luchtvaart, vandaar ook de naam. In de loop der jaren is de scope veranderd. Er zijn meer doelgroepen die baat hebben bij de training en begeleiding van QST op het gebied van samenwerking, veiligheid en verandervermogen. In de nieuwe website was het dan ook belangrijk om deze goedgroepen te adresseren.

## JAMstack biedt de beste oplossing
De voordelen van JAMstack zijn voor iedere opdrachtgever zeer aantrekkelijk, maar voor een bedrijf dat veiligheid en verandervermogen hoog in het vaandel heeft staan past het des te beter. Allereerst veiligheid: een JAMstack website bestaat uit platte HTML-bestanden. De inhoud is niet afkomstig uit een database en er valt dan ook niets te hacken. Verder zijn JAMstack-websites - in tegenstelling tot WordPress - niet afhankelijk van allerlei plugins van externe leveranciers om goed te functioneren. Hierdoor is de website zo goed als onderhoudsvrij en ontstaan er geen kwetsbaarheden door achterstallig onderhoud.

Dan is er nog de snelheid: de website reageert heel vlot en dat is niet alleen prettig voor de bezoekers, maar ook goed voor de vindbaarheid. Google is snelheid als een SEO-factor gaan beschouwen en een trage website is dan ook nadelig voor de vindbaarheid. Hier heeft QST geen last meer van.

## Content management met Forestry CMS en Markdown
De inhoud van de website is niet afkomstig uit een database, maar bestaat uit Markdownbestanden die tijdens het genereren van de website worden omgezet in HTML-bestanden. Om de content van de website op een prettige manier te kunnen beheren is Forestry CMS gekozen. Forestry ziet er goed uit, werkt prettig en snel en is zeer overzichtelijk.

## Hosting op Netlify
De website wordt gehost op Netlify, het leidende platform voor JAMstack websites en uitvinder van de term JAMstack. Het platform is gratis voor kleine websites en het biedt daarnaast een fantastische methode voor het afhandelen van formulieren. De optie is toegepast op het contactformulier.

## Gridsome als Static Site Generator (SSR)
Om de website te realiseren en genereren is Gridsome gebruikt, een Static Site Generator (SSR) gebaseerd op het Vue.js framework. Gridsome zorgt voor een website die razendsnel is en op allerlei manieren geoptimaliseerd. In dit artikel wordt Gridsome uitgebreid besproken.

Al met al.... misschien Fred vragen naar ervaringen??