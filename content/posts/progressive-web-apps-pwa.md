---
draft: true
tags:
- JAMstack
- PWA
title: Progressive Web Apps (PWA)
main_image: https://res.cloudinary.com/corneel-online/image/upload/v1603289622/corneel/progressive-web-app_ayjcls.jpg
date_published: 2020-10-15T00:00:00+02:00
seo_title: Progressive Web Apps (PWA)
seo_description: 'Het is mogelijk om met vertrouwde webtechnologie een website te
  bouwen die zich gedraagt als een app: de zogenaamde Progressive Web App (PWA).'
published: true

---
We kennen allemaal de apps op onze telefoon. Deze (native) apps worden afhankelijk van het platform (iPhone / Android) in verschillende programmeertalen gebouwd en via een store beschikbaar gesteld. De ontwikkeling van native apps zijn vaak kostbaar.

Het is ook mogelijk om met vertrouwde webtechnologie een website te bouwen die zich gedraagt als een app: de zogenaamde Progressive Web App (PWA). Een PWA biedt bijna dezelfde gebruikservaring als een native app en wat handige features die een reguliere website niet biedt:

* Ze werken deels zonder internetverbinding
* Pushberichten zijn mogelijk
* De ontwikkeling van een PWA is meestal goedkoper dan van een native app
* Ze zijn installeerbaar (bewaren op homescreen)
* Ze werken op alle devices (want responsive)
* Ze zijn vindbaar op zoekmachines
* Altijd up to date

Door deze features voelen PWA’s als een echte app aan. Ze werken dus offline, kunnen pushberichten sturen en staan op het homescreen. Net als een echte app.

## PWA use cases

Er zijn veel juichende verhalen te vinden over het succes van PWA's, met name op het gebied van e-commerce. De algehele tendens lijkt te zijn dat PWA's de volgende voordelen bieden:

* snellere website
* betere conversie
* bezoekers brengen meer tijd door op de website
* meer verkoop

In dit overzicht van Medium.com staat een overzicht van succesvolle PWA's. Wedden dat je van een aantal van deze apps niet eens wist dat het een PWA was?

[https://medium.com/progressivewebapps/best-pwa-examples-for-your-inspiration-261bcb3fab47](https://medium.com/progressivewebapps/best-pwa-examples-for-your-inspiration-261bcb3fab47 "https://medium.com/progressivewebapps/best-pwa-examples-for-your-inspiration-261bcb3fab47")

## Is een PWA iets voor jouw organisatie?

Het antwoord op die vraag is niet zo eenduidig te geven. Wel kun je jezelf een aantal vragen stellen:

* Ben je van plan een mobiele app te ontwikkelen?
* Ben je toe aan een nieuwe website?
* Komt je meeste websiteverkeer via mobiel binnen?
* Loopt je huidige website achter als het gaat om performance en conversie?
* Heb je voldoende budget?

Wanneer je vier van bovenstaande vijf vragen met een ‘ja’ beantwoordt, doe je er goed aan om de mogelijkheden van een PWA te onderzoeken.

## PWA en JAMstack

JAMstack leent zich uitstekend om een PWA mee te ontwikkelen. Veel frameworks en Static Site Generators maken het heel eenvoudig om van je website een PWA te maken die razendsnel is, ook op je mobiele telefoon.